<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Pondělí 7\. V\. 1945">
    <meta name="apple-mobile-web-app-capable" content="yes">
    <title>Pondělí 7. V. 1945</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Josef Škvorecký: Zbabělci">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zbabělci">
    <meta property="og:title" content="Zbabělci">
    <meta property="og:type" content="book">
    <meta property="og:book:author" content="Josef Škvorecký">
    <meta property="twitter:title" content="Josef Škvorecký: Zbabělci">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zbabelci_010.html">
    <link rel="next" href="./zbabelci_012.html">
    <meta name="nb-order" content="7">
    <link rel="self" href="zbabelci_011.html">
    <meta name="nb-identifier" content="skvorecky-zbabelci-d64a62b">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1516" data-nb-chars="7840">
    <nav role="doc-toc">
      <ul class="plain section">
        <li><a href="zbabelci_005.html">Věnování</a></li>
        <li><a href="zbabelci_006.html">Citáty</a></li>
        <li><a href="zbabelci_007.html">Osoby a události líčené...</a></li>
        <li><a href="zbabelci_008.html">Pátek 4. V. 1945</a></li>
        <li><a href="zbabelci_009.html">Sobota 5. V. 1945</a></li>
        <li><a href="zbabelci_010.html">Neděle 6. V. 1945</a></li>
        <li><a href="zbabelci_011.html">Pondělí 7. V. 1945</a></li>
        <li><a href="zbabelci_012.html">Úterý 8. V. 1945</a></li>
        <li><a href="zbabelci_013.html">Středa 9. V. 1945</a></li>
        <li><a href="zbabelci_014.html">Čtvrtek 10. V. 1945</a></li>
        <li><a href="zbabelci_015.html">Pátek 11. V. 1945</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zbabelci_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="18"><span class="idea" data-nb-ref-number="1" id="idea1" data-nb-words="4" data-nb-chars="18">Pondělí 7. V. 1945</span></h1>
        <section>
          <p class="chunk" data-nb-ref-number="2" data-nb-words="55" data-nb-chars="299"><span class="idea" data-nb-ref-number="2" id="idea2" data-nb-words="55" data-nb-chars="299">Probudil jsem se&nbsp;hrozně zpocený. Byla už&nbsp;jedna hodina. Ležel jsem přikryt až&nbsp;po&nbsp;bradu a&nbsp;cítil jsem mokro na&nbsp;prsou a&nbsp;u&nbsp;krku, kde mi&nbsp;nepříjemně foukalo pod peřinu. Ale bylo to&nbsp;dobré, že&nbsp;jsem se&nbsp;zapotil. Zavolal jsem maminku a&nbsp;řek jsem jí, aby mně přinesla ručníky. Přinesla dva ručníky a&nbsp;čisté pyžama.</span></p>
          <p class="chunk" data-nb-ref-number="3" data-nb-words="7" data-nb-chars="47"><span class="idea" data-nb-ref-number="3" id="idea3" data-nb-words="7" data-nb-chars="47">„Neměla bych zavolat pana doktora?“ zeptala se.</span></p>
          <p class="chunk" data-nb-ref-number="4" data-nb-words="7" data-nb-chars="45"><span class="idea" data-nb-ref-number="4" id="idea4" data-nb-words="7" data-nb-chars="45">„Ne,“ řekl jsem. „To je&nbsp;vobyčejný nastuzení.“</span></p>
          <p class="chunk" data-nb-ref-number="5" data-nb-words="4" data-nb-chars="26"><span class="idea" data-nb-ref-number="5" id="idea5" data-nb-words="4" data-nb-chars="26">„Budeš chtít trochu čaje?“</span></p>
          <p class="chunk" data-nb-ref-number="6" data-nb-words="6" data-nb-chars="28"><span class="idea" data-nb-ref-number="6" id="idea6" data-nb-words="6" data-nb-chars="28">„Jo. A&nbsp;jestli už&nbsp;máš voběd.“</span></p>
          <p class="chunk" data-nb-ref-number="7" data-nb-words="1201" data-nb-chars="6196"><span class="idea" data-nb-ref-number="7" id="idea7" data-nb-words="1201" data-nb-chars="6196">Maminka odešla do&nbsp;kuchyně a&nbsp;já jsem se&nbsp;sebe shodil peřinu a&nbsp;stáhl jsem zpocené pyžama a&nbsp;začal jsem se&nbsp;třít ručníkem. Krev se&nbsp;mi&nbsp;příjemně rozproudila. Oblékl jsem si&nbsp;čistý kabátek a&nbsp;kalhoty, obrátil jsem peřinu zpocenou stranou navrch, narovnal jsem polštáře a&nbsp;posadil jsem se. Sebral jsem ručník a&nbsp;třel jsem si&nbsp;obličej a&nbsp;vlasy. Bylo mi&nbsp;jako po&nbsp;koupeli. Maminka přinesla oběd na&nbsp;podnose a&nbsp;dala mi&nbsp;ho&nbsp;do&nbsp;postele. Snědl jsem ho&nbsp;s&nbsp;chutí a&nbsp;vypil čaj. Polilo mě&nbsp;z&nbsp;něho horko, postavil jsem podnos vedle postele a&nbsp;vlezl jsem znova pod peřinu. Zavřel jsem oči. Bylo mi&nbsp;dobře. Potom jsem začal zase vzpomínat a&nbsp;byl jsem spokojen se&nbsp;životem. Vzpomínal jsem na&nbsp;včerejší noc a&nbsp;na detonace u&nbsp;nádraží, na&nbsp;to&nbsp;celé dobrodružství, a&nbsp;pak jsem zas začal myslet na&nbsp;Irenu, jako vždycky, když mi&nbsp;bylo dobře, na&nbsp;všechny ty&nbsp;večery, kdy mi&nbsp;z&nbsp;ní bylo všelijak, někdy dobře, jindy zle, ale teď už&nbsp;vždycky jen dobře, když jsem na&nbsp;to&nbsp;vzpomínal. Zavřel jsem oči a&nbsp;slyšel jsem, jak hodiny tikají, a&nbsp;myslel jsem na&nbsp;Irenu, jak jsem s&nbsp;ní jednou letos v&nbsp;zimě jel v&nbsp;noci ze&nbsp;Starého Města vlakem a&nbsp;seděli jsme v&nbsp;zatemněném kupé a&nbsp;já ji&nbsp;vzal kolem pasu a&nbsp;vyznával jí&nbsp;lásku a&nbsp;ona se&nbsp;bránila a&nbsp;začala zas povídat o&nbsp;tom, jak to&nbsp;vždycky říkala, že&nbsp;jsme přátelé a&nbsp;nic víc, a&nbsp;už jsem byl zas ve&nbsp;svém živlu a&nbsp;vzpomínal jsem na&nbsp;ni. Zdálo se&nbsp;mi, že&nbsp;celý můj život se&nbsp;skládal jenom z&nbsp;Ireny a&nbsp;z&nbsp;Věrky a&nbsp;Evy a&nbsp;Járinky, jenom z&nbsp;toho, co&nbsp;jsem s&nbsp;nima měl, a&nbsp;jinak v&nbsp;něm nebylo vůbec nic. A&nbsp;nikdo neměl jiný život. Myslel jsem na&nbsp;jiné kluky a&nbsp;viděl jsem, jak všichni jenom vzpomínali na&nbsp;svoje dívky a&nbsp;mluvili o&nbsp;svých dívkách a&nbsp;o&nbsp;ničem jiném. Jenom ještě o&nbsp;muzice. Ano. O&nbsp;muzice a&nbsp;o&nbsp;dívkách. To&nbsp;byl život. Jenže o&nbsp;muzice si&nbsp;člověk zas myslel jenom nějak ve&nbsp;spojitosti s&nbsp;dívkami. Vůbec ne&nbsp;absolutně, nějak o&nbsp;uměleckém požitku a&nbsp;tak. To&nbsp;ne. Muzika byla skvělá, ale vždycky, ať&nbsp;jsem myslel na&nbsp;minulost nebo na&nbsp;to, co&nbsp;bude, bylo to&nbsp;všechno ve&nbsp;spojení s&nbsp;holkama. Jak jsme zkoušeli ve&nbsp;vinárně U&nbsp;Lva a&nbsp;holky seděly u&nbsp;stolu naproti nám a&nbsp;dívaly se&nbsp;na&nbsp;nás a&nbsp;já jsem seděl trochu nakloněn se&nbsp;saxofonem a&nbsp;viděl jsem, že&nbsp;se&nbsp;na&nbsp;mě&nbsp;Věrka dívá, a&nbsp;věděl jsem, že&nbsp;vypadám skvěle se&nbsp;saxofonem v&nbsp;puse a&nbsp;se vší tou složitou mechanikou a&nbsp;klapkama, na&nbsp;které jsem mačkal, a&nbsp;to mi&nbsp;dělalo dobře, nebo jsem myslel na&nbsp;velké majáles ve&nbsp;čtyřicátém roce, na&nbsp;velký sál U&nbsp;Lva s&nbsp;lustry rozsvícenými vysoko u&nbsp;stropu a&nbsp;s&nbsp;holkama v&nbsp;tylových šatech, a&nbsp;jak jsem stál a&nbsp;měl jsem na&nbsp;sobě bílé sako a&nbsp;hrál jsem pěkné mazlivé sólo v&nbsp;I’ve Got a&nbsp;Guy anebo divoké hot sólo v&nbsp;Liza Likes Nobody, stál jsem a&nbsp;pan Fluxa na&nbsp;mě&nbsp;namířil reflektor a&nbsp;já stál celý bělostný a&nbsp;s&nbsp;kotletama a&nbsp;s&nbsp;lesknoucím se&nbsp;saxofonem a&nbsp;dole ve&nbsp;tmě v&nbsp;sále seděla Irena a&nbsp;pozorovala mě, tak to&nbsp;bylo s&nbsp;muzikou, a&nbsp;do budoucna jsem si&nbsp;zas představoval bar a&nbsp;pódium s&nbsp;orchestrem a&nbsp;sebe se&nbsp;zlatým saxofonem a&nbsp;krásné dívky celé žhavé do&nbsp;jazzu a&nbsp;oblečené ve&nbsp;večerních toaletách a&nbsp;s&nbsp;hlubokými výstřihy a&nbsp;s&nbsp;mnoha významnými úsměvy, a&nbsp;noční chůze po&nbsp;Praze a&nbsp;nějaké velké a&nbsp;prázdné a&nbsp;přepychové byty, a&nbsp;to byl jazz a&nbsp;to byl život, udělalo se&nbsp;mi&nbsp;najednou úzko z&nbsp;toho života, ale vypadalo to&nbsp;docela pravděpodobné, že&nbsp;bude takový, jazz a&nbsp;dívky, hezké, krásné, sladké, barevné dívky na&nbsp;dívání po&nbsp;celý život, který nebude dlouhý, a&nbsp;pomyslel jsem zas na&nbsp;druhé kluky, na&nbsp;to, jak Fonda chce být architektem, a&nbsp;nedoved jsem si&nbsp;představit jinak chtít být architektem než tak, že&nbsp;bude mít mnoho peněz a&nbsp;přepychovou vilu za&nbsp;Prahou, nemyslel jsem, že&nbsp;by&nbsp;mohl pro něco jiného chtít být architektem. Takový byl život. Jazz a&nbsp;dívky a&nbsp;vzpomínky. Cítil jsem, že&nbsp;to&nbsp;je&nbsp;nemožné, aby byl jiný. Protože jinak nic nebylo život. To&nbsp;přece nebyl život, to&nbsp;ve&nbsp;fabrice, s&nbsp;vstáváním v&nbsp;pět a&nbsp;s&nbsp;přicházením domů v&nbsp;osm. Ne. Tohle byl život. Jenom tohle. A&nbsp;napadlo mi, že&nbsp;by&nbsp;to&nbsp;bylo hezké, kdyby byl Pámbůh, a&nbsp;že je&nbsp;to&nbsp;hloupé, že&nbsp;není, aspoň ne&nbsp;takový, jak se&nbsp;o&nbsp;něm člověk učí v&nbsp;náboženství, a&nbsp;že je&nbsp;to&nbsp;vlastně záhada, jaké to&nbsp;všechno je&nbsp;a&nbsp;jak to&nbsp;začalo, a&nbsp;že možná je&nbsp;zrovna takový jako v&nbsp;náboženství, ale nevěřil jsem a&nbsp;nevěřil jsem, že&nbsp;mě&nbsp;zatratí, i&nbsp;jestli takový je, protože já&nbsp;jsem žil správně, měl jsem pocit, že&nbsp;jsem nikdy neudělal nic špatného, i&nbsp;když jsem byl sprostý a&nbsp;i když jsem opouštěl dívky, protože já&nbsp;jsem to&nbsp;nikdy nebral vážně, a&nbsp;myslel jsem na&nbsp;sebe, jak jsem byl malý, na&nbsp;Vocenila, co&nbsp;seděl za&nbsp;mnou v&nbsp;obecné škole a&nbsp;páchl chlebem, na&nbsp;ty&nbsp;dávné chlapečkovské hry v&nbsp;Bučině, na&nbsp;praky a&nbsp;hrady z&nbsp;kamenů a&nbsp;klacků, všechno to&nbsp;bylo v&nbsp;nějaké podzimní mlze a&nbsp;hrozně dávno, a&nbsp;potom byly zimní večery a&nbsp;gymnázium a&nbsp;pak už&nbsp;orchestr a&nbsp;elektrické světlo v&nbsp;hale Mánesovic vily a&nbsp;sklepní vinárna U&nbsp;Lva a&nbsp;Port Arthur a&nbsp;lesk saxofonů a&nbsp;trumpet a&nbsp;chuť navlhlých třtinových plátků v&nbsp;ústech a&nbsp;plovárna s&nbsp;dívkama v&nbsp;plavkách, všecko se&nbsp;to&nbsp;motalo a&nbsp;táhlo to&nbsp;kolem mě&nbsp;a&nbsp;já byl v&nbsp;tom, díval jsem se&nbsp;na&nbsp;to, jak jsem žil, a&nbsp;nevěděl jsem, jestli dobře nebo špatně a&nbsp;proč, a&nbsp;teď v&nbsp;posteli mi&nbsp;to&nbsp;bylo jedno, protože mi&nbsp;bylo příjemně a&nbsp;teplo, a&nbsp;všechno mohlo plavat, jenom ty&nbsp;vzpomínky mi&nbsp;stačily a&nbsp;to snění o&nbsp;budoucnosti. Bylo to&nbsp;tak zvláštní, že&nbsp;jsem se&nbsp;tomu až&nbsp;divil, to&nbsp;všechno, a&nbsp;věděl jsem, že&nbsp;žiju v&nbsp;roce čtyřicet pět a&nbsp;že končí největší válka všech dob, v&nbsp;které padly milióny lidí a&nbsp;milióny lidí by&nbsp;lo&nbsp;hrozně zraněných a&nbsp;trpělo v&nbsp;blátě a&nbsp;na obvazištích a&nbsp;milióny lidí mučili Němci v&nbsp;koncentrákách, a&nbsp;věděl jsem o&nbsp;všech těch smrtích a&nbsp;napadlo mi, k&nbsp;čemu vlastně je&nbsp;život, a&nbsp;zdálo se&nbsp;mi, že&nbsp;asi k&nbsp;ničemu, jenom k&nbsp;tomu myšlení na&nbsp;dívky a&nbsp;na muziku, a&nbsp;napadlo mi, jestli to&nbsp;je&nbsp;dost, aby to&nbsp;stálo za&nbsp;to, ale nemohl jsem na&nbsp;nic jiného přijít, tak jsem toho nechal a&nbsp;honem jsem začal zas vzpomínat na&nbsp;Irenu, na&nbsp;to, jak jsem s&nbsp;ní šel v&nbsp;noci lesem a&nbsp;propadal se&nbsp;do&nbsp;komplexu méněcennosti, když žvanila o&nbsp;Victoru Hugovi a&nbsp;Byronovi a&nbsp;já si&nbsp;pletl Byrona s&nbsp;Balzakem a&nbsp;Balzaka s&nbsp;Barbussem a&nbsp;nečetl jsem od&nbsp;nikoho z&nbsp;nich vůbec nic, na&nbsp;to&nbsp;jsem myslel, jak jsem byl ještě hloupý a&nbsp;jak v&nbsp;životě určitě není nic než tohle, to, že&nbsp;lidi vynalézají věci a&nbsp;léky, to&nbsp;je&nbsp;samozřejmě důležité, ale kdyby to&nbsp;nebylo, mohlo by&nbsp;se&nbsp;stejně žít, ale kdyby nebylo tohle, tak by&nbsp;to&nbsp;vůbec nestálo za&nbsp;to&nbsp;žít, a&nbsp;tak se&nbsp;mi&nbsp;myšlenky motaly v&nbsp;hlavě, až&nbsp;jsem usnul a&nbsp;probudil jsem se&nbsp;a&nbsp;viděl jsem, že&nbsp;už&nbsp;je&nbsp;večer, za&nbsp;oknem byla červená obloha a&nbsp;okna domu svítila proti zapadajícímu slunci, bylo jaro a&nbsp;konec protektorátu.</span></p>
          <p class="chunk" data-nb-ref-number="8" data-nb-words="232" data-nb-chars="1181"><span class="idea" data-nb-ref-number="8" id="idea8" data-nb-words="232" data-nb-chars="1181">Do&nbsp;pokoje přišel otec a&nbsp;řekl, že&nbsp;pustí rádio. Ležel jsem rozvalený v&nbsp;posteli a&nbsp;poslouchal jsem hlášení z&nbsp;Prahy, bylo to&nbsp;zajímavé a&nbsp;napínavé a&nbsp;představoval jsem si&nbsp;to&nbsp;všechno a&nbsp;otec řekl, že&nbsp;ve&nbsp;městě je&nbsp;klid, Němci že&nbsp;z&nbsp;toho nočního přepadení nic nedělali a&nbsp;dnes odpoledne že&nbsp;celá posádka odtáhla, zeptal jsem se&nbsp;ho, jestli pustili lidi z&nbsp;pivováru, a&nbsp;otec řekl, že&nbsp;některé ano, ale jinak že&nbsp;tam pořád jsou, zeptal jsem se&nbsp;ho, jestli ví, co&nbsp;je&nbsp;s&nbsp;Přemou, ale to&nbsp;nevěděl. Pak hlásili z&nbsp;rádia, že&nbsp;Hradčany hoří, a&nbsp;otec zatínal pěsti a&nbsp;říkal bestie a&nbsp;vandalové a&nbsp;já jsem si&nbsp;představoval, jak to&nbsp;asi vypadá, když hoří Hradčany, a&nbsp;byl jsem nějak rád, že&nbsp;to&nbsp;všechno hoří a&nbsp;že se&nbsp;budou stavět nové věci a&nbsp;že snad všechno bude nové a&nbsp;třeba lepší, a&nbsp;těšil jsem se, jak zítra vstanu a&nbsp;jak se&nbsp;zas sejdu s&nbsp;Irenou a&nbsp;s&nbsp;klukama a&nbsp;jak zas budem sedět a&nbsp;hrát, a&nbsp;těšil jsem se&nbsp;na&nbsp;saxofon a&nbsp;na všechno a&nbsp;na tu&nbsp;neznámou holku, co&nbsp;ji&nbsp;potkám v&nbsp;Praze. Setmělo se&nbsp;a&nbsp;otec vypnul rádio a&nbsp;odešel. Zůstal jsem v&nbsp;pokoji sám, zhasl jsem světlo a&nbsp;díval jsem se&nbsp;oknem ven, na&nbsp;hvězdičky, které se&nbsp;třepetaly na&nbsp;nebesích, protože dešťové mraky už&nbsp;odtáhly, a&nbsp;myslel jsem na&nbsp;mnoho věcí a&nbsp;pak jsem usnul a&nbsp;potom jsem spal.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zbabelci_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>